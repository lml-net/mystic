טוב לומר פרק בתהילים"מכתם לדוד" פרק ט"ז - א: מִכְתָּם לְדָוִד: שָׁמְרֵנִי אֵל, כִּי-חָסִיתִי בָךְ. ב: אָמַרְתְּ לַיהוָה, אֲדֹנָי אָתָּה; טוֹבָתִי, בַּל עָלֶיךָ. ג: לִקְדוֹשִׁים, אֲשֶׁר-בָּאָרֶץ הֵמָּה; וְאַדִּירֵי, כָּל-חֶפְצִי-בָם. ד: יִרְבּוּ עַצְּבוֹתָם, אַחֵר מָהָרוּ: בַּל-אַסִּיךְ נִסְכֵּיהֶם מִדָּם; וּבַל-אֶשָּׂא אֶת שְׁמוֹתָם, עַל-שְׂפָתָי. ה: יְהוָה, מְנָת-חֶלְקִי וְכוֹסִי אַתָּה, תּוֹמִיךְ גּוֹרָלִי. ו: חֲבָלִים נָפְלוּ-לִי, בַּנְּעִמִים; אַף-נַחֲלָת, שָׁפְרָה עָלָי. ז: אֲבָרֵךְ אֶת יְהוָה, אֲשֶׁר יְעָצָנִי; אַף-לֵילוֹת, יִסְּרוּנִי כִלְיוֹתָי. ח: שִׁוִּיתִי יְהוָה לְנֶגְדִּי תָמִיד: כִּי מִימִינִי, בַּל-אֶמּוֹט. ט: לָכֵן, שָׂמַח לִבִּי--וַיָּגֶל כְּבוֹדִי; אַף-בְּשָׂרִי, יִשְׁכֹּן לָבֶטַח. י: כִּי, לֹא-תַעֲזֹב נַפְשִׁי לִשְׁאוֹל; לֹא-תִתֵּן חֲסִידְךָ, לִרְאוֹת שָׁחַת. יא: תּוֹדִיעֵנִי, אֹרַח חַיִּים: שֹׂבַע שְׂמָחוֹת, אֶת-פָּנֶיךָ; נְעִמוֹת.בִּימִינְךָ נֶצַח."
 

כעת יש לכוון את המחשבה ובריכוז גבוה לומר: "יהי רצון מלפניך אלוהי האלוהים ואדוני האדונים האל הגדול הגבורות הנורא אלוהי הצבאות יושב הכרובים באתי בדעת ובכלימה בתפילה ובתחנונים לפניך כי אבקש יגולו רחמיך עלי ועל בקשתי ולהודיעני בגורלות אלו דבר הצריך בינה ועצה. ועתה ימלא נא רחמיך עלי ותתני היום לחן ולחסד ולרחמים ואל תשיבני ריקם מלפניך והודיעני על דבר זה ולא אבטל משאלתי שאין לנו נביאים להגיד לנו משאלתנו ואתה ה' אלוהי חי וקיים עכשיו שאין לנו אלא אותך אני מהפך בגורלות וגם ארץ ישראל בגורל נחלקה לשבטים על ידי יהושוע בן נון על פי הגורל לכל אחד ואחד ובכן "יהי רצון מלפניך ה' אלוהינו ואלוהי אבותינו שתתני דבר זה שאשאל ממך".

 

כעת יש לשאול את השאלה באופן הבא: אני (פלוני בן פלונית) מבקש לשאול...ובסיום יש לבחור מספר אחד (בין 1-117) בלבד ולגשת לאותו גורל ושם תעלה התשובה. זכרו כי אין להתל בגורל ולשאול פעמיים ואין לנסות את מזלכם לשווא. דעו כי מדובר בדברים קדושים, עצומים ונוראים ויש להתייחס לכך בהתאם.

מספרי הגורלות

1. דבר זה שאתה מתיירא ממנו אל תירא ממנו, שכן כל חפצך עולה בידך לששון ושמחה וכל טוב יש לך בשאלה הזאת.

 

2. קץ וזמן טוב יבואו לך בשמחה, אבל צריך אתה שתפלל ותצום לפני האל וכוף את יצרך, שיצרך קשה הוא ואינך מקבל תוחכה. ואם תשוב, טובה גדולה מוכנת לך מן השמים.

 

3. אלוהים ישקיף עליך ברחמים והוא שולח לך מלאכי רחמים ויבואו לפניך וינהגו אותך, ותן הודיות לאל, לפי שטובה וישועה נתונות לך מן השמים.

 

4. הרחק עצמך מן הדבר הזה שאינו טוב לך ואינו עולה בידך והתפלל לאל, והוא הטוב בעיניו יעשה ויתקן אורחותיך.

 

5. קום מהר ועשה חפצך ושמח בשאלתך שהאל יצליח את דרכך. ואל תאחר את דבריך.

 

6. שמחה וששון ויקר מתוקן לך ושאלתך עשויה מן השמים בקרוב ובאהבה.

 

7. אל תדאג מזו השאלה שהיא עולך לך ואל תצטער מן הדאגה שנכנסה בלבך, ואל תנסה את נפשך. ועתה המתן מעט עד שישקיף האלוהים עליך ברחמים.

 

8. מתגאה אתה ותאמר: אלך ואעשה זה הדבר, ודע כי אינך יכול לעשותו, והזהר בנפשך והתפלל לפני האל ברוך הוא ובקש רחמים.

 

9. השאלה הזאת יש בה בשורה טובה עד למחר, ומזלך יאיר לך מן השמים, ושעה טובה עומדת לך, ובטח באל ושאלתך קרובה לך.

 

10. מה שאתה מדאיג את נפשך, על חינם הוא. שוב והזהר מן השאלה הזאת, שהרבה צרות וצוקות וחוליים וחסרון כיס יש בה. ועתה המתן ימים מעטים, ויבוא לך שכר טוב מן השמים ותשמח בטוב.

 

11. אחי, דע שהכל מן האל הוא. ועתה חזור בך ובטח באל והימלך בו, והוא יצליח דרכך ויעשה חפצך, וגם שאלתך נתונה לך בשמחה, וכל אוייבך ושונאיך בושים ונכלמים ממך. ותאוותך תבוא לך, והקב"ה מפיל את אוייביך בסתר ובגלוי.

 

12. אהובי, דע שהשאלה הזאת צריכה שתבקש עליה רחמים מלפני האל ברוך הוא והוא ינחמך ויעזרך.

 

13. השאלה הזאת שהיא בלבך יש בה צרה מן האלוהים ואם חולי נגזר עליך, מעין הרע הוא. וצריך אתה קמיע ממומחה טוב.

 

14. אל תדאג ואל תפחד מבני האדם הרעים שאינם יכולים עליך לזעזעך, שהאל הוא בעזרך ולא יוכלו להפילך.

 

15. חושב אתה בלבך דבר לעשותו ואין האלוהים חפץ בו היום, שוב ממנו וטוב לך.

 

16. הדאגה שנכנסה בלבך מימים, לא מן האלוהים היא אלא מבני אדם הרעים שהתחברת בהם, הנכנסים והיוצאים ממך. אילו רצית נמלטת מהם ומעצתם, שהאל עימך.

 

17. אחי, הפרד עצמך מבני אדם שהם מסיתים אותך בלשונם ומחניפים אותך ובליבם חושבים רעות, אבל הבט בעיניך ובלבך מעלה, למרום, והשם יתברך יתן לך את שאלתך וימלא את כל משאלותיך ואת תאוות ליבך.

 

18. אהובי, התבשר בשורה טובה שאתה ירא שמים ועל זה האל נותן לך שאלתך בשמחה וביקר ובזו תמצא כל חפצך בשלום.

 

19. אחי, כבר ניתן לך מן האל יקר מן השמים וכבוד מבני אדם, והודה לשמים כי שמחה טובה באוהליך, בזאת השאלה הטובה.

 

20. התחזק בזאת השאלה שהיא טובה לך ואין בה לא צרה ולא כעס אלא שמחה ומזון מוכן לך, והכל יישמחו בשמחתך .

 

21. השאלה הזאת תינתן לך, לפי שאתה בוטח באל בכל לבבך, ולפיכך האל מצליח את דרכך ונותן לך חסד ורחמים וחיים ומזון, שהוא בע"ה משפיל ומרים. בטח באל ועשה טוב.

 

22. זאת השאלה אשר שאלת טובה היא, אבל המתן בה ואתה מצליח, ואל תקלקל עצמך עתה. בסופו תתנחם ותשמח בדבר זה שבלבך לימים אחרים.

 

23. אתה מקלקל עצמך בזאת השאלה, שאין אתה יכול עליה היום. המתן מעט עד שתבוא לך בטובה ובאהבה.

 

24. המאריך ברוחו ימצא טוב הרבה, ואתה לו רצית, לא היית מקלקל את עצמך. שמור את נפשך והתחנן לפני האל ברוך הוא, והוא יושיעך מכל אוייבך המכשפים אותך, ועוד הוא ברוך הוא מאיר את עיניך בשאלה הזאת.

 

25. האל ישקיף עליך ברחמים רבים ויצליח דרכיך וישלח מלאכי שלום לפניך ויצילך מכל דבר רע, ועתה מהר בשאלה שהיא טובה, קום ועשה אותה ביושר.

 

26. קום מהר ששעה זו טובה היא ומתוקנת עתה. ורחמים באו לך ומזלך וכוכבך שניהם מאירים עליך.

 

27. חזק את ליבך ואל תירא ותפחד מבני אדם הרעים הרשעים שאינם יכולים לקלקלך, והיבדל מהם ועשה טוב, שהם יועצים עליך רעות ואתה הורג את עצמך על מזונותיך, ועד עתה לא הגיע מזלך. צום והתפלל לפני האל ברוך הוא, והוא ימהר בשמחתך ובשאלתך.

 

28. התבשר בטוב לפי שאין בשאלה הזאת דבר רע ופייס את ליבך והנח רוחך ואתה תמצא כל חפצך ואל תדאג, ובקש רחמים מן האל ברוך הוא, וייתן לך חן וחסד ורחמים ויישר אורחותיך וישמח את ליבך.

 

29. שעה טובה וזמן טוב יבואו לך, ומעתה אין לך לא צרה ולא צוקה ולא תדאג עוד, ששמחתך הרבה היא, והאל ייתן לך רחמים ותמצא חן וחסד טוב ויאיר מזלך והתבשר בטוב בקרוב.

 

30. אחי, דע שאוהביך שונאים אותך בחינם והם בלב ולא ידברו לך, על שקר הם אוכלים ושותים עמך וחושבים עליך רעה, ואתה היבדל מהם בחכמה שהם רוצים לעשות לך כשפים, והתפלל לאל, בקש ממנו שלא יפילך ברישתם ויושיעך ויגאלך.

 

31. הרבה יגעת, ועתה האל ברוך הוא חס עליך, ואין לך בזאת השאלה רע ואין אדם יכול לייגע בך לרעה, והאל ברוך הוא ממלא את שאלתך ומאיר את מזלך וייתן לך חסד וכבוד.

 

32. אהובי, אל תקלקל עצמך בחינם שאתה מענה את עצמך על דבר זה ועדיין לא הגיע הקץ, אלא הימלך באלוהים מה לעשות. והמתן עד שיעברו הימים האלו, והאל ברוך הוא ישמחך ויישר את דרכך בזאת השאלה. 

 

33. שעה טובה ומזל טוב וכוכב טוב באו לך, והודה לשמים שהכל מוכנים לך מן האל ברוך הוא ושאלתך תינתן לך.

 

34. למה אתה בשני לבבות ותנסה האל ולעצמך אתה אומר: אלך ואעשה זה הדבר, ועתה אל תלך שאינו טוב, והישמר בנפשך.

 

35. השאלה הזאת נתונה לך ביקר ובשמחה ובששון. הודה לאל ותצליח.

 

36. האל עימך, והשאלה הזאת באה לך בשמחה, ושבח לאל שענה אותך ושמע קולך.

 

37. אחי, התפלל לפני האל והישען על האל כי הוא יצילך מכל רע ויעשה שאלתך.

 

38. שאלתך תינתן כמו שאבית וכמו שאתה חפץ, ושם טוב תקנה.

 

39. בן אדם, דע ששאלתך מן השמים, ואתה אל תירא, ושאלתך תבוא לך בקרוב.

 

40. אתה נוצח לכל הקמים עליך בכל דבר, ומזלך גדול, ושאלתך תבוא לך בקרוב.

 

41. האל מצילך מכל דבר רע , ושאלתך באה לך, ועתיד להיות לך טובה, הישען באל ברוך הוא.

 

42. בני אדם מסיתים לך בלשונם ומלעיגים עליך בליבם , היזהר מהם והינצל.

 

43. צרה ודאגה נכנסו בליבך על דבר מימים קדמונים, ואילו חפצך היית נמלט מהן. הישמר בעצמך והתפלל לאל, והוא יפיל אויביך לפניך.

 

44. ששון ושמחה באו לך , והאל מתקן דרכך. ותשמח בזאת השאלה והיא תבוא לך.

 

45. האל מקים אותך על שונאיך והתבשר בטוב ועשה הטוב לפני האל ברוך הוא.

 

46. בני אדם יועצים עליך רעה ומדברים עליך לשון הרע, ואתה התיירא ושוב לפני האל והוא יפילם לפניך.

 

47. אין בידך כלום בזאת השאלה ויש בך גבהות לב. אם תשוב אל האמת ותשמע אלי, תעשיר עושר גדול ולא תצטרך עוד לבריות והאל יענך לפי שיש בך יראה גדולה, והוא יעזרך הרבה.

 

48. דעתך רבה, וחזק ליבך באל ברוך הוא והתפלל, והאל מקים אותך לטובה וייתן לך מזל גדול ומנוחה ושמחה באה.

 

49. אוהב את האמת אתה והשאלה הזאת אין בה הצלחה. אל תצטער בה עד שיבוא זמנה ותצליח.

 

50. חדל מן השאלה הזאת שאינה טובה. ואתה תרשיע לפני האל ושוב ממעשיך תחילה, שאינך יודע משפטיו וגזרותיו, שהוא מאריך אפו ברוך הוא.

 

51. אחי, היתקן ליבך ואל תלך בשני לבבות, ושוב מזאת השאלה שהיא רעה, ואם לאו – יירע לך.

 

52. אתה אומר: אני הולך ומצליח, ודע כי אינך מצליח מצליח בשאלה הזאת ואין בה טובה לך ושוב ממנה ושמע עצתי.

 

53. אני רואה שאתה חפץ בזאת השאלה, ועתה רוץ בה ואתה תצליח ותמצא כבוד בצאתך ובבואך.

 

54. האל מצליח דרכיך ונותן לך שאלתך ותשמח בה, אם יהיה ליבך נכון עם האל ברוך הוא.

 

55. אחי, על מה אתה מייגע עצמך ומאבד ממונך ונפשך על חינם? המתן עד שיבוא קץ שעדיין רחוק הוא, והיא תבוא לך בשמחה.

 

56. אהובי, שאלתך אין בה צוקה, והיא מוכנה לך ותשמח בה.

 

57. דבר גדול שאתה שואל ואתה מתיירא ממנו, ועתה אל תירא מאחריתה, שאין לך צער בה והיא נתונה לך.

 

58. אתה אומר בדעתך שתוכל לעשות שאלה זו ברצונך. אך אינו כן ושקר חשבך, שאינה עולה בידך.

 

59. חדל מן השאלה הזאת שאינה טובה היום, אלא הינחם והארך אפך מעט ותצליח בה.

 

60. רחק מן השאלה הזאת והשלך אותה מליבך, ועתה הישמר מאויביך הרעים והתבשר שהקב"ה מתקן שאלתך לטובה.

 

61. אחי, אני רואה לך טוב ושלום מוכנים לך מן השמים באחריתך ומזל טוב בשאלתך, הודה לשמים.

 

62. התיירא מן השם וטוב לך, לפי שהוא חי וקיים, רואה ואינו נראה, ואתה הכנע ליבך בצום ובתפילה ותבכה לפני בוראך ברוך הוא ושוב מזאת השאלה.

 

63. אל תדחק עצמך בדבר זה שבליבך שעדיין לא באו המפתחות. התפלל לאל ותבוא שאלתך בשמחה.

 

64. בן אדם, שוב מזו הדרך הרעה שבליבך מלב רע, ואל תחייב נפשך בדין, והיזהר בצדקה, ושכרך יבוא.

 

65. חדווה ויקר ינתנו לך מן השמים, ושאלתך זו תינתן לך, כי שעה טובה באה לך.

 

66. האל רואה שליבך עיתים שבור ועיתים חזק, ואתה כוון ליבך, והאל ירחמך ויעזרך בכל דבר.

 

67. אחי, כמה נאה אתה לפני האל, ושאלתך טובה ומזלך מאיר ואתה מצליח בזאת השאלה, ואת תאחר אותה, שהיא עולה בידך, ומהר ואל תמתין שמא תאבד אותה.

 

68. הכן ליבך לשמים, ואל יהיה לך לבבות שניים, והשאלה באה לך לטוב בימים אחרים.

 

69. דע ששאלתך באה לך שאתה שפל רוח. אני היזהרתיך. עתה קום ושבח לפני האל ברוך הוא.

 

70. קום מהר שזו שעה טובה ומזל טוב, ושאלתך תינתן לך.

 

71. התבשר שכבר נעשית תאוותך, והיא נכונה לך ועולה בידיך כאהבת נפשך, ואם תלך לסוף העולם, האל מחזקך והוא עימך.

 

72. אל תייגע עצמך בזו השאלה שאינה עולה בידך, שאין בה לא חכמה ולא תבונה, ועתה חזור מזו השאלה.

 

73. על מה אתה משטה בעצמך? חדל מזה הדבר ואל תתגאה, וטוב לך.

 

74. דע שאין בן אדם יכול לעשות לך דבר שלא ברצון שמים, ואל תקלל עצמך היום, קווה אל האל והוא יצילך.

 

75. דע שהשאלה הזאת שאתה שואל אינה טובה לך, אלא שאל לך שאלה אחרת, ואני מגיד אם טוב ואם רע.

 

76. בשמחה טובה שעה זו ומזל טוב, הודה לאל, ושכר טוב יש לך בזאת השאלה.

 

77. שמועה טובה וכוכב טוב יבואו לך בזאת השאלה, ושאלתך עשויה לך, והם קורבים.

 

78. צרות ומצוקות ודאגות הרבה בשאלה הזאת, ועתה הארך בה ותתבשר ותמצא שאלתך.

 

79. אחי, הרחק עצמך מהדעות הרעות שאתה הולך בהן שאין טוב, והיזהר מהן שלא תיפול ותתבייש. אבל שאלה אחרת טובה לך.

 

80. ששון ושמחה יימצאו לך בזאת השאלה, והיא מתוקנת לך, עמוד וחזק בה .

 

81. אהובי, אני רואה לך טובות רבות ופירות רבים בזאת השאלה.

 

82. השאלה הזאת יש בה ניסיון וחסרון כיס, המתן עד שיעברו הימים האלו ותצליח.

 

83. בקש שאלתך הזאת מן השמים וטוב לך, ואל תבקש מבני אדם אלא מן האל ברוך הוא, והוא ייתן שאלתך אשר שאלת.

 

84. אם תבקש לקחת אישה לפרייה ורבייה – קח, ואם לעשות דבר טוב לפני האל, עשה ותצליח.

 

85. אחי, קום ואזור חלציך ושמור סודך ועשה דבר שיש בליבך, ותשיש בו ותשמח.

 

86. קום כגיבור ועשה שאלתך ואל תירא, שכבר נשמעה תפילתך לפני קונך.

 

87. שלוש עצות יש בליבך, ואתה אומר: אין לי מזל. ויש לך מזל גדול. ולפי שמעשיך רעים, על כן לא הצלחת.

 

88. אחי, אל תירא מן הרודפים אחריך. אין אתה יודע, והם עושים מרמה, אבל מזלך טוב.

 

89. אהובי, אל תירא מן המחשבות שבליבך, ומזלך טוב עם השאלה.

 

90. אהובי, נהג עצמך בדרך זו שבבית, ואל תלך עם הרשעים, שפרנסתך מן השמים היא, אם הרה אישתך, תלד בן זכר, ויהיה מזל טוב.

 

91. בן אדם, אל תרבה דברים, ואם נדרת נדר, אל תאחרהו, שאני רואה לך שמחה ותמצא רווחה וימים ארוכים ופרנסה טובה.

 

92. אחי, השאלה ששאלת כבר היא באה לך בשמחה ובשלום. בטח בה'.

 

93. הרי אתה אומר בליבך: אימתי אתרפא מזה החולי? אימתי יבוא לי מזל טוב במעשה ידיי? והרי הקץ לא הגיע. המתן ואל תקלקל בשאלתך, תתרפא ותצליח.

 

94. חדל לך מן השאלה הזאת, ואם לא תחדל ותשוב, גמולך ישוב בראשך בפורענות. ואם תשוב – טובה לך.

 

95. שאלה תשאלני על רעה שעשית וניחמת על עשייתה, ואין לך לב לרחם, ואכזריות עשית. ואם תשוב – ישוב לך.

 

96. אחי, כבר ריחמך האל וייסרך, והוא עתיד ליתן לך שמחה גדולה באחריתך, ותגיל בשאלה הזאת.

 

97. בקש זה הדבר מן ה' ברוך הוא, כי אין לך בזו השאלה דבר רע, והתבשר כי האיר כוכבך, מזלך מאיר לך.

 

98. טוב הדבר שאתה מהרהר בו ואין בו רעה, ועתה עשה אותו ואל תירא כי האלוהים עימך.

 

99. שוב מזה הדבר שאינו טוב לך, שאלו הימים אינם נכונים לך, ועתה הארך אפך עד שיעברו הימים האלו ותשמח.

 

100. שוב מזה הדבר שאינו טוב לך, ויש לך בזה שמחה בפני ה' ברוך הוא, ואם נדרת נדר – שלם. ואתה תשמח בשאלה.

 

101. אחי, הארך רוחך, המתן מעט עד שתגיע עת הטובה ואתה תשמח בזאת השאלה.

 

102. אל תלך בזו הדרך ולא תעשה דבר שבליבך כי אינה טובה לך ולא תמצא בה טוב, שמעשיך רעים. ועתה שוב והתחנן וטוב לך.

 

103. אחי, הנח עצמך וענה נפשך בצום ובבכי ותחנונים לפני יוצרך, ועתה היבדל מהם בחכמה, כי האלוהים עימך.

 

104. אחי, שמועה שתישמע מפי המגיד לך – דע כי הוא חפץ ברעתך וחושב עליך רעות, היזהר ממנו, כי האלוהים עימך.

 

105. השאלה הזאת היא טובה לך מן השמים. התבשר מפי בוראך ועשה הטוב לפניו, כי אתה איש חכם וירא שמים, והוא ברוך הוא ישמחך ברצון נפשך, ותשיש ותשמח ותגל מאוד.

 

106. תתבשר בשמחה כי ייצא מזלך בשלום, ושאלתך תינתן לך כחפצך.

 

107. מה נאה ויפה ביאתך בזאת השאלה, כי היא שעת טובתך והיא נכונה, ואם תחפוץ ללכת למקום – לך, ותתרפא בקרוב.

 

108. דע אחי, כי השאלה הזאת אינה עולה בידך, ולא תוכל לעמוד בזה הדבר, ועתה כבוש את יצרך והשתעבד לפני ה' בכל ליבך ורוחך, כי יצליח מעשיך.

 

109. קום, רוץ אחי, ועשה שאלתך בכל חפצך האמת ויתבשר טוב ושלום.

 

110. אהובי, שמע דבריי והתחזק, ואל תאריך בזה הדבר, כי איננו טוב ואינו בשבילך ולא תוכל עליו, כי הוא מסוכן לך, ואל תבקשהו וטוב לך.

 

111. שמחה וששון ויקר מתוקנים לך וחדווה הרבה, וידוע כי יגון הרבה עבר עליך, ועתה שמחה היא באה לך.

 

112. דע, אחי, ואגיד לך הרשום, זה הסוד עומד לך ומזלך טוב הוא, ושמחות יתרות מוכנות לך, והודה לאל.

 

113. מהר ורוץ אחר שאלתך כי טובה היא, והשם יתברך ישמחך ויברך אותך ויפיל אויביך ורודפיך, ותגדל ותחכם הרבה.

 

114. אחי, עצמך תמלא בטוב, ושאלתך היא נתונה, ורחוקים אויביך ומבקשי רעתך והיזהר מהם ואני מזהירך.

 

115. חדל לך מן השאלה ששאלת, כי אינה טובה ואינה בידך, ולא תצליח.

 

116. אין בשאלה ששאלת דבר רע אלא ששון ושמחה באים לך, ורבים ישישו עימך, והודה לשמים.

 

117. השאלה הזאת ששאלת נכונה לך היא מן השמים וקרובה היא לך, אבל תכין ליבך עם ה' והיא תבוא לך בשמחה ובששון וביקר כתאוות ליבך, והודה לשמים.

 